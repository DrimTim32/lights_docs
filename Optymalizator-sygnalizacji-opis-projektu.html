<html>
<head>
<meta http-equiv="Content-Type" content="text/html; charset=utf-8" />
</head>
<body>
<font face="arial">
<div style="margin: 0 auto; max-width:960px">
<h2>Optymalizator sygnalizacji – opis projektu</h2>
Projekt zakładał optymalizację sekwencji zmian świateł drogowych na skrzyżowaniu o 
zadanym rozmiarze z uwzględnieniem średniego natężenia ruchu w poszczególnych kierunkach. </br>

Danymi wejściowymi do programu są następujące informacje zawarte w pliku config.json:
<ul>
<li>  dla każdej możliwej drogi dojazdowej do skrzyżowania:
	<ul>
	<li> id drogi (górna = 0, lewa = 1, dolna = 2, prawa = 3)</li>
	<li> liczba pasów dojazdowych do skrzyżowania</li>
	<li> liczba pasów pozwalających na zjazd ze skrzyżowania tą drogą</li>
	<li> specyfikację wszystkich pasów dojazdowych do skrzyżowania (kolejność podawanych pasów interpretowana jest w kolejności od tego znajdującego się najbliżej pobocza do tego który znajduje się najbliżej pasów zjazdowych ze skrzyżowania), dla każdego pasa – lista możliwych kierunków jazdy:
		<ul>
		<li> kierunek ruchu (w prawo = 1, prosto = 2, w lewo = 3)</li>
		<li> prawdopodobieństwo</li>
		<li> informację czy dozwolony jest z tego pasa ruch bezkolizyjny w danym kierunku</li>
		</ul>
	</li>
	</ul>
</li>
<li> długość dróg</li>
<li> liczba odświeżeń symulacji </li>
<li> liczba symulacji, która zostanie wykonana na dana optymalizacje</li>
</ul>
Działanie programu skupia się wokół 2 funkcjonalności:
<ul>
<li> wyznaczenie optymalnej sekwencji świateł</li>
<li> wizualizacja wyznaczonej wcześniej optymalnej sekwencji świateł w kontekście zasymulowanego ruchu drogowego na wygenerowanych skrzyżowaniu o zadanej topologii</li>
</ul>
<h4>Optymalizacja:</h4>
Głównym celem optymalizacji sygnalizacji było takie dostosowanie czasu palenia się świateł, aby zmaksymalizowana została liczba samochodów przejeżdżających przez skrzyżowanie w danej jednostce czasu przy jednoczesnym zminimalizowaniu czasu oczekiwania na wjazd na skrzyżowanie. 
</br>
Optymalizacja skupia się na średnim czasie przejazdu samochodów przez skrzyżowanie.
</br>
Liczbę samochodów, które przejechały przez skrzyżowanie oraz średni czas czekania przed płytą skrzyżowania w danej fazie obkładane są normą L2 a następnie łączone przy pomocy dwóch rozkładów:
<ol>
<li> Rozkład logistyczny – zastosowany do badania normy średniego czasu oczekiwania na przejazd przez skrzyżowanie
<li> Negatywny rozkład Gompertza – zastosowany do badania normy z liczby samochodów przejeżdżających przez skrzyżowanie
</ol>
Współczynniki tych rozkładów są dobrane w taki sposób, aby dawały najlepszy wynik gdy skrzyżowanie osiąga najwyższą wydajność. </br></br>
Następnie obliczana jest norma jako suma tych rozkładów, a na jej podstawie porównywane są odpowiednie ustawienia świateł i wybierane jest to, które ma najmniejszą normę.
</br></br>
Kolejne sekwencje sygnalizacji poddawane analizie przez zaprezentowany wyżej algorytm optymalizacji generowane są poprzez modyfikację wyników uzyskanych w poprzednim obiegu algorytmu (w stanie początkowym wszystkie wartości wynoszą 32).
</br>
Dzieje się to poprzez zwiększenie czasu dla najmniej optymalnego pasa ruchu oraz zmniejszenie czasu dla najbardziej optymalnego pasa ruchu.
</br></br>
  W obu przypadkach zmiana ta jest dokonywana poprzez dodanie / odjęcie losowej liczby od czasu dla danego pasa ruchu.

Liczba przeprowadzonych kroków optymalizacji zależna jest od danych dostarczonych przez użytkownika w pliku konfiguracyjnym.
</br></br>
W przypadku, gdy w wyniku optymalizacji osiągnięty zostanie najmniejszy możliwy czas palenia się świateł (wynoszący 2 jednostki czasu) dla jednego pasa, któremu towarzyszy jednoczesne osiągnięcie największego możliwego czasu palenia się światła (wynoszącego 64) dla innego pasa, oznacza to, że skrzyżowanie zostało źle zaprojektowane.
</div>
</font>
</body>
</html>
